मद्रास हाईकोर्ट ने हाल ही में शराब पीकर गाड़ी चलाने के आरोपी एक व्यक्ति की जमानत के लिए एक अनूठी शर्त रखी। अदालत ने उसे शराब पीकर गाड़ी चलाने के खिलाफ जागरूकता बढ़ाने के लिए पर्चे बांटने को कहा।
जस्टिस एडी जगदीश चंडीरा की खंडपीठ ने जमानत देते हुए याचिकाकर्ता दीपन को दो सप्ताह तक प्रतिदिन सुबह और शाम "शराब पीकर गाड़ी चलाने के खिलाफ पर्चे बांटने करने का निर्देश दिया।
याचिकाकर्ता प्रतिदिन सुबह 9 बजे और शाम 5.00 बजे प्रतिवादी पुलिस के समक्ष रिपोर्ट करेगा और वह एलबी रोड जंक्शन, चेन्नई में ""शराब पीकर गाड़ी चलाने के खिलाफ दो सप्ताह की अवधि तक प्रतिदिन सुबह 9 बजे से सुबह 10.00 बजे और शाम 5.00 बजे से शाम 7.00 बजे तक पर्चे वितरित करेगा और उसके बाद आवश्यकता पड़ने पर प्रतिवादी पुलिस के समक्ष रिपोर्ट करेगा।
दीपन को 23 अगस्त को शराब पीकर गाड़ी चलाने और चोट पहुंचाने के आरोप में गिरफ्तार कर न्यायिक हिरासत में भेज दिया गया था । दीपन ने नशे की हालत में तेज रफ्तार और लापरवाही से वाहन चलाया था, जिससे राहगीरों को चोटें आईं और वह घटना स्थल से फरार हो गया।
जमानत की मांग करते हुए याचिकाकर्ता ने तर्क दिया कि वह एक निर्दोष व्यक्ति है। अदालत के ध्यान में यह भी लाया गया कि पीड़ितों को अस्पताल से छुट्टी दे दी गई है। इसके अलावा, याचिकाकर्ता 23 अगस्त से जेल में है और उसे परिवार की देखभाल करनी है। राज्य ने जमानत देने का कड़ा विरोध किया।
तथ्यों और परिस्थितियों पर विचार करने के बाद अदालत कुछ शर्तों पर जमानत दे दी।